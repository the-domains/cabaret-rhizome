---
inFeed: true
hasPage: true
inNav: false
inLanguage: null
starred: false
keywords: []
description: 'Võttes arvesse, et Oidipuse vana-vana-vanaisa Kadmos sattus jumalatega pahuksisse juba Teeba linna rajamise juures ning pidi pärast enesekaitseks lohe tapmist 8 aastat Arese juures orjapõlves olema, et juba Teeba esimene võimuvahetus (ja ka paljud järgnevad) sai võimalikuks mõrva ja jumaliku vandenõu läbi, et Kadmose lapselaps Labdakos (Oidipuse vanaisa) Dionüüsuse solvamise eest joomahulluses naiste poolt lõhki rebiti, et Oidipuse isa Laios viis seksuaalse väärkohtlemise läbi enesetapuni naaberkuningriigi kuningapoja Chryssipose, ei olegi kuigi imekspandav, et Oidipus pärast kakskümmend aastat kestnud õnnelikku abielu avastas end oma tütardele ja poegadele nii isa kui vend olevat, juhuslikult sooritatud isatapust rääkimata.'
datePublished: '2016-03-17T11:45:25.646Z'
dateModified: '2016-03-17T11:45:05.669Z'
title: KUNINGAS OIDIPUS
author: []
authors: []
publisher:
  name: null
  domain: null
  url: null
  favicon: null
sourcePath: _posts/2016-03-17-kuningas-oidipus.md
published: true
url: kuningas-oidipus/index.html
_type: Article

---
# KUNINGAS OIDIPUS
![](https://the-grid-user-content.s3-us-west-2.amazonaws.com/7b2bd00a-40fc-4a59-a074-058f081f0546.png)

Võttes arvesse, et Oidipuse vana-vana-vanaisa Kadmos sattus jumalatega pahuksisse juba Teeba linna rajamise juures ning pidi pärast enesekaitseks lohe tapmist 8 aastat Arese juures orjapõlves olema, et juba Teeba esimene võimuvahetus (ja ka paljud järgnevad) sai võimalikuks mõrva ja jumaliku vandenõu läbi, et Kadmose lapselaps Labdakos (Oidipuse vanaisa) Dionüüsuse solvamise eest joomahulluses naiste poolt lõhki rebiti, et Oidipuse isa Laios viis seksuaalse väärkohtlemise läbi enesetapuni naaberkuningriigi kuningapoja Chryssipose, ei olegi kuigi imekspandav, et Oidipus pärast kakskümmend aastat kestnud õnnelikku abielu avastas end oma tütardele ja poegadele nii isa kui vend olevat, juhuslikult sooritatud isatapust rääkimata.

Ühendades endas kaasaegseid multimeediateatri elemente (animatsioon, 3D-mudeldamine, chromakeying) ja klassikalisi võtteid (värsimõõt, kostüüm ja mask), avab

Cabaret Rhizome'i "Kuningas Oidipus" isatapu, emapaneku ja enesepimestamise läbi teatrirahva südametesse tee leidnud tegelase käekäigu täiesti uuel moel.

Alusmaterjaliks olnud Sophoklese tragöödiat on värsitundlikult laiendatud (tagasiulatuvalt) Teeba linna rajamiseni ning Oidipuse esiisade käekäiku jälgides liigub värske teos mööda Kadmose vereliini, tuvastades meie isade pattusid, mis meid tihti valikuvõimalusteta jätavad.

Meeskond: Ajjar Ausma, Ott Kartau, Liisa Linhein, Joonas Parve, Päär Pärenson, Anatoli Tafitšuk, Sander Mölder, Ryan Chapman, Mark Duubas, Maria Kalm, Mart Männik, Eero Järviste, Johannes Veski